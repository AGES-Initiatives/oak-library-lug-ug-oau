A_Resource_Whose_Name = ps_lug_UG_oau

psa50.title = "Zabbuli 51"
psa50.version = ""
psa50.text = "Onsaasire Ayi Katonda mu kisa kyo ekingi; Ne mu bungi bw'okusaasira kwo sangula enkuyanja y'ebyonoono byange byonna. Onnaalize ddala mu bubi bwange; Onnongoose mu kwonoona kwange. Kubanga njatula ebyonoono byange; N'ekibi kyange kiri mu maaso gange bulijjo. Ggwe, ggwe wekka, gwennayonoona; Nenkola ekibi mu masso go: Obeere mutuukirivu bw'oyogera, osinge omusango bw'osala. Laba, nze natondebwa mu bubi; Ne mu kwonoona kwange mwe yanzalira. Laba, ggw'oyagala eby'omunda eby'amazima; Era ne mu mwoyo ogutalabika onommanyisa amagezi. Ontukuze ne yissopu nange nnaaba mutukuvu okusinga omuzira. Ompulize essanyu n'okwesiima; Amagumba ge wamenya gasanyuke. Okise amaaso go mu bubi bwange; Osangule eby'onoono byange byonna. Ontondemu omulongoofu, Ayi Katonda; Onzizeemu omwoyo omulungi mu nda yange. Tongoba wooli; So tonzijaako omwoyo gwo omutuukirivu. Onkomezeewo essanyu ly'obulokozi bwo; Onnyweze n'Omwoyo ogw'eddembe. Nendyoka njigiriza amakubo go abonoonyi; N'abalina ebibi balikyukira gyoli. Omponye mu musango gw'omusaayi; Ayi Katonda, ggwe Katonda w'obulokozi bwange, Olulimi lwange luliyimba nnyo obutuukirivu bwo. Ayi Mukama yasamya emimwa gyange; N'akamwa kange kanaayolesa ettendo lyo. Kubanga tosanyukira saddaaka; Nnaalikuwadde, ebiweebwayo ebyokebwa tebiwoomera. Saddaaka ya Katonda ye emmeeme emenyese; Omutima ogumenyese era oguboneredde, Ayi Kayonda toogigayenga. Okole bulungi Ssayuni; nga bw'oyagala, Okolere Yerusalemi bbugwe. N'olyoka osanyukira saddaaka ez'obutuukirivu; Eby'okwokya n'eby'okwokya ebiramba, Nebalyoka bawaayo ente ku kyoto kyo."